Úkolem je realizovat program, který bude testovat podobnost trojúhelníků. Program rozhodne
pro dvojici trojúhelníků, zda jsou podobné či ne. Podobnost je vyhodnocovaná v
geometrickém smyslu, tedy dva trojúhelníky jsou podobné, pokud mají strany ve stejném
poměru.

Vstupem programu je 6 desetinných čísel, první tři čísla jsou velikosti stran prvního
trojúhelníku a druhá tři čísla jsou velikosti stran druhého trojúhelníku.

Výstupem programu je rozhodnutí, zda jsou trojúhelníky podobné nebo ne. Při rozhodování o
podobnosti program nemůže spoléhat na pořadí zadání stran. Naopak, musíte zkusit všechna
párování stran trojúhelníků (viz zadání 2 3 4 6 8 4 v ukázce). Formát výstupu je zřejmý z
ukázek níže. Nezapomeňte na odřádkování za výpisem.

Pokud vstup není platný (na vstupu jsou nečíselné nebo nesmyslné hodnoty), program tuto
situaci detekuje a vypíše chybové hlášení. Formát chybového hlášení je opět uveden v
ukázkách níže. Za chybu je považováno, pokud je na vstupu:

nečíselná hodnota,
nesmyslná hodnota (záporná nebo nulová velikost) nebo
zadané délky stran netvoří trojúhelník (nesplňují trojúhelníkovou nerovnost).
Pokud program detekuje chybu, přestane se dotazovat na další vstupní hodnoty, vypíše
chybové hlášení a ukončí se. Chybu je tedy potřeba detekovat okamžitě po načtení hodnoty
(neodkládejte kontrolu vstupních údajů až za načtení celého vstupu). Chybové hlášení
vypisujte na standardní výstup (nevypisujte jej na standardní chybový výstup).
